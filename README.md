# exam-winter
## Варіант 23
Використовуючи засоби ООП, описати _задачі_ з певної галузі та _підходи_ до їх вирішення. Для задачі
задається тип та розмір. Для підходу задається тип задач, які цей підхід може вирішувати,
ймовірність того, що задача буде вирішена успішно (ця ймовірність може бути 1 чи менше), а
також чи можна у випадку невдачі повторно використати той самий підхід. Для використання
підходу до вирішення задачі обчислюється загальний час на спробу вирішення, а також чи була
спроба успішною. Підходи бувають різних типів:
 - Фіксований час та ймовірність;
 - Ймовірність вирішення збільшується, а час зменшується, якщо вже вирішувались інші
задачі такого ж типу;
 - Якщо підхід використовується повторно до тієї ж задачі – ймовірність вирішення
зменшується, а час збільшується;
- Підхід розбиває дану задачу на кілька підзадач інших типів, але того ж розміру, застосовує
інші підходи до вирішення цих підзадач, потім витрачає певний час на об’єднання
результатів;
 - Підхід розбиває дану задачу на кілька підзадач того ж типу, але менших розмірів,
застосовує такий самий підхід до вирішення підзадач, потім витрачає певний час на
об’єднання результатів.

Для даної задачі, вибирається випадковий підхід, який ще можна застосувати, і застосовується до
цієї задачі. Так продовжується, поки не буде вирішена задача, чи не буде вичерпано всі підходи
(якщо немає підходів, які можна використати повторно, чи їх ймовірність успіху зменшилась до 0),
чи не буде використано весь виділений час.

Реалізувати алгоритм, що для заданого списку задач та заданого часу намагається їх вирішити
послідовно та повертає список задач, які вдалось вирішити та час, витрачений на вирішення всіх
задач.

В інтерфейсі користувача реалізувати перегляд списку всіх задач та списку всіх підходів,
можливість вибрати елемент одного списку і фільтрувати за ним другий список. Можливість
вибрати одночасно задачу і підхід, в цьому випадку інтерфейс показує результат кількох
застосувань цього підходу до цієї задачі.
